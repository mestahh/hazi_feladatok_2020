Kedves Gyerekek, Szülők!

Nagyon meghatódtam a csodaszép munkák láttán. Igazán szépen dolgoztatok, büszke vagyok rátok és nagyon hiányoztok!!!

Észrevételek:  Gergőtől, Hannától nem kaptam munkát (gondolom megvan rá az ok). Kérem pótoljátok, amikor tudjátok! Álmi légy szíves ellenőrizd át az O.mf. 61/2. feladatát, ejtsd ki a szavakat (időtartam hibák) javítsd ki azokat, és írd újból a tegnapi két mondatot odafigyelve arra, hogy mi tartozik össze! (A messenger csoportunkban Bercelé segítséget nyújthat.) Boti te is légy szíves írd újból a két mondatot, odafigyelve a mondatkezdő nagybetűre és a mondatvégi írásjelre!

Kedves Szülők! Köszönöm, hogy úgy küldtétek át a munkákat ahogy elkészítették a gyerekek. Így látom, hogy kinél mire kell odafigyelnem és egyébként is a hibáinkból tanulunk, mint szoktam mondani. :)

Segítsetek! Nem tudom mennyire megterhelő számotokra így befotózni a munkákat. Arra gondoltam, hogy hetente csak egyszer (hétvégén) jelölnék ki a heti anyagból egy-egy részt átnézésre. Nem miattam, hanem miattatok, hogy könnyítsek nektek. Lehet, hogy a gyerekek igényelnék, nem tudom, így legyetek szívesek ezzel kapcsolatban írjátok meg az álláspontotokat!

Mai tananyag: 

Írás: Ív. 14.o., Íf.13. o. G betű: C (cica a farkát kunkorítja)és j(alsó fecskevonal/hurok) összekapcsolása. A gyerekek tudják a vonalelemeket, így úgy döntöttem, hogy nem állunk le a nagy írott betűk tanulásával, a metodikát tudják, de szerintem ezt tapasztaljátok is.

Olvasás: fél óra néma olvasás saját könyvből. Chloé: a tegnapiak átolvasása hangosan 1x, hozzávéve az Ok. 38-41.oldalát. Kérem, hogy másold le a magyar 1-es füzetbe a következő szavakat dátummal megjelölve ugyanúgy, mint tegnap:

ál, áll, ám, lám, láz, máz. A máz finom. A baba áll. 

Matek: matek 1-es füzetbe:

10 db tízesétlépéses összeadás dátummal megjelölve:

8+6=            4+8=

9+4=            2+9=

6+7=            3+8=

7+5=            1+9=

5+6=            5+9=

tk. 29/ 1.3.4., 2-es feladat segítséggel, ha szükség van rá.

Ügyeskedjetek!

Puszi,

Csilla néni

Ui.: A messenger csoportba küldök digitális felületet gyakorlásra.
